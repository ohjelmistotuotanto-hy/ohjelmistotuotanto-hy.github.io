---
layout: page
title: Osa 0
title_long: 'Johdanto'
inheader: yes
permalink: /osa0/
---

<a rel="license" href="http://creativecommons.org/licenses/by-nc-sa/3.0/">
  <img alt="Creative Commons -lisenssi" style="border-width:0" src="https://i.creativecommons.org/l/by-nc-sa/3.0/88x31.png"
  />
</a>

Kurssi on jo ohjelmointia hallitseville tarkoitettu johdanto _ohjelmistotuotantoon_, eli systemaattiseen tapaan tehdä hieman laajempia ohjelmistoja useamman hengen tiimissä ulkoiselle asiakkaalle. Erityinen paino kurssilla on niin sanotuissa ketterissä ohjelmistotuotantomenetelmissä.

Esitietovaatimuksina kurssilla on seuraavien kurssien suoritus (tai vastaavat tiedot) 
- [Ohjelmoinnin perusteet ja jatkokurssi](https://ohjelmointi-25.mooc.fi/)
- [Tietokantojen perusteet](https://tikape.mooc.fi/syksy-2025/)
- [Tietokannat ja Web-ohjelmointi](https://hy-tikawe.github.io/materiaali/) (aiemmalta nimeltään Tietokantasovellus)

Kurssin [Tietokone työvälineenä](https://tkt-lapio.github.io/) suorituksesta on myös hyötyä.

Kurssin suoritettuaan opiskelijan tulisi omata riittävät tiedolliset ja tekniset valmiudet toimia juniorikehittäjän roolissa pienessä ohjelmistotiimissä, esimerkiksi Tietojenkäsittelytieteen osaston opintojaksolla [Ohjelmistoprojekti](https://github.com/HY-TKTL/TKT20007-Ohjelmistotuotantoprojekti).

Hieman tarkemmin eriteltynä, suoritettuaan kurssin opiskelija

- tuntee ohjelmistoprosessin vaiheet (vaatimusmäärittely, suunnittelu, toteutus ja laadunhallinta)
- tietää miten vaatimuksia hallitaan ketterässä ohjelmistotuotantoprosessissa
- ymmärtää suunnittelun, toteutuksen ja testauksen vastuut ja luonteen ketterässä ohjelmistotuotannossa
- ymmärtää ohjelmiston laadunhallinnan perusteet
- osaa toimia ympäristössä, jossa ohjelmistokehitys tapahtuu hallitusti ja toistettavalla tavalla

## Kurssin suorittaminen ja arvostelu

Kurssi koostuu kolmesta komponentista, luennoista, laskuharjoituksista ja miniprojektista.

### Luennot

Kurssilla on 10 luentoa sekä neljä vierailuluentoa.  Luennoilla käydään pääasiassa läpi ohjelmistotuotantoon liittyvää käsitteistöä ja teoriaa, samaa asiaa mihin tämä materiaali keskittyy.

Kurssin luennot pidetään salissa B123 ja tallenteet ovat nähtävillä luentojen jälkeen jos Unitube-tallennus toimii... Vuoden 2024 tallenteet ovat myös käytettävissä, sisältö on päällisin puolin sama.

### Laskuharjoitukset

Kurssiin liittyy viikoittaiset laskuharjoitukset. **Tehtäviä laskareissa on kahden tyyppisiä**.

Luennoilla ja tässä materiaalissa käytävää teoriaa kertaavat **viikoittaiset monivalintatehtävät**, monivalintatehtävien deadline on _sunnuntaina klo 23.59_. Poikkeuksena tähän on ensimmäistä kahta luentoa kertaavat viikon 1 monivalinnat joiden deadline on vasta toisen viikon sunnuntaina.

Toinen osa tehtävistä käsittelee **ohjelmistotuotantoon liittyviä teknisempiä asioita, kuten versionhallintaa, testaamista ja ohjelmistojen konfigurointia**, näiden deadline on _maanantaina klo 23:59_. Tehtävien ohjelmointikieli on Python.

Laskuharjoitusten oletettu kuormittavuus on noin 8 tuntia ensimmäisen kolmen viikon aikana ja 4 tuntia jälkimmäisinä viikkoina. Monivalintatehtäviin vastaaminen on suhteellisen nopeaa, mutta järkevästi vastaaminen edellyttää osallistumista luennoille ja/tai viikon materiaalin lukemista.


### Miniprojekti

Kurssin loppupuolella, viikoilla 3-7 järjestetään _miniprojekti_, eli ryhmässä tehtävä pieni harjoitustyö, jonka pääasiallisena tarkoituksena on projektinhallinnan sekä eräiden laadunhallintatekniikoiden harjoittelu.

Kukin miniprojektiryhmä koostuu 4-6 opiskelijasta, ryhmillä on myös asiakas, jota ryhmä tapaa viikoittain. Ensimmäisellä viikolla asiakastapaamiseen tulee varata 90 minuuttia, jälkimmäisillä 30 minuuttia.

Kurssin lopussa on miniprojektien yhteinen 2h kestoinen demotilaisuus.

Miniprojekteissa työskentelyyn tulee varata yhteensä noin 6 tuntia aikaa viikossa.

_Kurssin läpäisyn edellytyksenä_ on hyväksytysti suoritettu tai hyväksiluettu miniprojekti.

Miniprojektit tapaavat asiakasta kampuksella.

Miniprojektista lisää [täällä](/miniprojekti).

#### Miniprojektin hyväksilukeminen

Miniprojektiin osallistuminen ei ole välttämätöntä jos täytät työkokemuksen perusteella tapahtuvan _Ohjelmistoprojektin (10 op)_ hyväksiluvun edellyttävät kriteerit.

Kriteerit selviävät [täältä](https://studies.helsinki.fi/ohjeet/artikkeli/koulutusohjelmasi-harjoitteluohjeet) kohdasta _Laaja suoritus: Ohjelmistoprojekti_

Toisin kuin Ohjelmistoprojektin hyväksilukuun, miniprojektin hyväksilukuun vaaditaan ainoastaan _kolmen kuukauden työkokemus_.

Jos hyväksiluet miniprojektin työkokemuksella, kerro asiasta emailitse (matti.luukkainen@helsinki.fi) siinä vaiheessa kun olet tehnyt ensimmäisen viikon tehtävät.

**HUOM:** miniprojektin hyväksiluku tapahtuu lähettämällä email osoitteeseen matti.luukkainen@helsinki.fi, eli **ÄLÄ LÄHETÄ MAILIA** osoitteeseen kumpula-student@helsinki.fi.

### Kurssin arvostelu

Kurssilta on jaossa yhteensä 40 pistettä, jotka jakautuvat eri komponenttien kesken seuraavasti

- laskarit 10 pistettä
  - luentoihin liittyvät monivalintatehtävät 2 pistettä
  - viikoittaiset ohjelmointi/versionhallinta/konfigurointitehtävät 8 pistettä
- miniprojekti 11 pistettä
- koe 18 pistettä
- osallistuminen paikan päällä vierailuluennoille 1 piste (0.33 pistettä yhdestä vierailuluentokertaläsnäolosta)

Arvosanaan 1 riittää 20 pistettä, arvosanaan 5 tarvitaan 36 pistettä.

Läpipääsy edellyttää lisäksi miniprojektin hyväksyttyä suoritusta (tai hyväksilukua) ja vähintään puolia kokeen pisteistä. **Lisäaikaa** kokeeseen haetaan sähköpostilla opettajalta (matti.luukkainen@helsinki.fi).

Jos hyväksiluet miniprojektin, kokeen ja laskarien pistemääräsi skaalataan kertomalla 40/29:llä ja arvosana määritellään skaalatun pistemäärän perusteella.

#### Laskarien pisteytysperusteet

Viikoittaisista monivalintatehtävistä on siis tarjolla _2 kurssipistettä_. Täysiin kurssipisteisiin riittää 90% _monivalintakysymyspisteistä (mvp)_.

Pisteet tulevat seuraavan kaavan mukaan:

| monivalintapisteitä | kurssipisteitä |
| ------------------- | :------------: |
| 4.5                 |       2        |
| 4.0                 |      1.5       |
| 3.5                 |       1        |
| 3.0                 |      0.5       |
| 2.5                 |       0        |

Kaikki monivalintatehtävät ovat joukkoja väittämiä, joista jokainen voi olla oikein tai väärin. Jokaisen viikon monivalintakysymyksistä on tarjolla yksi _mvp_, joka lasketaan seuraavan kaavan mukaan:

- jos _oikeatVastaukset/vaittamaLukumaara_ on pienempi tai yhtäsuuri kuin 0.45, on tuloksena 0 mvp:tä.
- jos _oikeatVastaukset/vaittamaLukumaara_ on enemmän kuin 0.45, kasvaa mvp-määrä lineaarisesti siten, että kaikki kohdat oikein tuo yhden mvp:n.

Normaaleista laskareista on tarjolla _8 kurssipistettä_. Täysiin kurssipisteisiin edellytetään 90 % normaalien laskareiden tekemistä.

## Monivalintojen korvaaminen luentopäiväkirjalla

Kurssin viikkojen 1-5 luentoja kertaavat monivalintatehtävät (2/40 pistettä). Monivalinnat ovat herättäneet tunteita, en ole itsekään monivalintojen fani. Hyödyt ovat kuitenkin kiistattomat, kokeet menevät nykyään paremmin kuin monivalintoja edeltävänä aikana. Monivalinnoille nyt tarjolla vaihtoehto, **viikoittainen luentopäiväkirja!**

Luentopäiväkirja on noin A4:n kokoinen omin sanoin tehty yhteenveto viikon luentojen asioista. Muoto voi olla melkein mikä vaan, joko proosatekstiä, lista ranskalaisia viivoja tai vaikkapa mind map. Luentopäiväkirjan voi tehdä joko koneella tai käsin.

Luentopäiväkirja ei kuitenkaan missään tapauksessa saa olla plagiaatti (ts. luentomateriaalin copy paste) tai esim. ChatGPT:llä generoitu. Tällainen tulkitaan opintovilpiksi ja käsitellään HY:n [vilppikäytänteiden](https://studies.helsinki.fi/ohjeet/artikkeli/mita-ovat-vilppi-ja-plagiointi?check_logged_in=1) mukaisesti.

Kunkin viikon luentopäiväkirjan **deadline on viikon sunnuntai klo 23:59** (poislukien viikko 1 jonka deadline on vasta toisen viikon sunnuntai), palautus tapahtuu emailitse matti.luukkainen@helsinki.fi. Viikon palautus tuo 0-1 _monivalintapistettä_. Alle yhden pisteen saa lähinnä silloin jos luentopäiväkirjaa ei ole tehty tosissaan. Luentopäiväkirjoista koostuvat monivalintapisteet muuntuvat kurssipisteiksi kuten normaalit monivalintapisteet, ks. [edellinen luku](/osa0/#laskarien-pisteytysperusteet).

*HUOM* ainakaan tässä kurssiversiossa ei ole mahdollista tehdä osalla viikoista monivalintoja ja osalla luentopäiväkirjoja. Molemmat saa toki tehdä, ja tällöin kurssipisteet määrittyvät sen mukaan kumpi menee paremmin. Eli **jos päätät tehdä luentopäiväkirjoja, tee niitä ensimmäisestä viikosta lähtien**. 

## Versionhallinta 1 op

Saat bonuksena suoritusmerkinnän opintojaksolta _Versionhallinta 1 op_ tekemällä _kaikki_ tämän kurssin versionhallintatehtävät (merkattu tehtävän yhteyteen) ja suorittamalla hyväksytysti miniprojektin (tai hyväksilukemalla sen).

### Luennot - laskuharjoitukset - miniprojekti

Kurssi siis sisältää kolme pääkomponenttia, luennot, viikoittaiset laskuharjoitukset sekä miniprojektin. Komponentit ovat luonteeltaan melko erilaisia, ja se on joskus aiheuttanut hämmennystä opiskelijoiden keskuudessa.

Kurssin luennoilla keskitytään pääosin ohjelmistokehityksen teoriaan ja käsitteistöön. Laskareista monivalintatehtävät liittyvät kunkin viikon luentoihin.

Versionhallintaa, ohjelmistojen konfigurointia, testausta ja ohjelmointia käsittelevien teknisempien tehtävien aihepiirejä ei taas luennoilla käsitellä oikeastaan ollenkaan (poislukien testaukseen liittyvä teoria).

Miniprojektin ideana taas on yhdistää luentojen teoria ja laskareissa käsitellyt teknisemmät asiat, ja soveltaa niitä käytännössä pienessä ohjelmistoprojektissa.

Kokeessa suurin paino tulee olemaan teoriassa ja sen soveltamisessa käytäntöön. Laskareiden teknisimpiä asioita, kuten versionhallintaa ei kokeessa tulla kysymään. Tarkemmin kokeesta ja siihen valmistautumisesta kurssin viimeisellä luennolla.

Kuten kohta tulemme näkemään, ohjelmistotuotanto kattaa suuren kirjon erilaisia asioita alkaen ihmisten johtamisesta aina teknisimpiin komentoriviltä suoritettaviin operaatioihin asti. Sama heijastuu myös kurssin rakenteessa, kurssilla on erihenkisiä komponentteja, näistä yksikään ei ole muita tärkeämpi, kullakin on oma painoarvonsa kurssin arvostelussa. Teoria-asioita arvioidaan koemenestyksen perusteella, käytännöllisimpiä asioita taas "jatkuvana arviona" laskareista kertyvien pisteiden ja miniprojektissa suoriutumisen perusteella.

## Aikataulu

{% include aikataulu.md path="/osa0.md" %}

## Typoja materiaalissa

Kun huomaat kurssimateriaalissa kirjoitusvirheitä, tee korjausehdotus. Kurssimateriaali on repositoriossa
[https://github.com/ohjelmistotuotanto-hy/ohjelmistotuotanto-hy.github.io](https://github.com/ohjelmistotuotanto-hy/ohjelmistotuotanto-hy.github.io) tiedostoissa [osa0.md](https://github.com/ohjelmistotuotanto-hy/ohjelmistotuotanto-hy.github.io/blob/master/osa0.md) jne.

Muutosehdotuksen tekeminen aloitetaan painamalla tiedoston _kynä-symbolia_:

![]({{ "/images/0-1.png" | absolute_url }})

Kun teksti on editoitu halutunkaltaiseksi, luodaan muutosehdotus sivun alalaidasta:

![]({{ "/images/0-2.png" | absolute_url }})

Tämän jälkeen vielä luodaan muutosehdotuksesta _pull request_

![]({{ "/images/0-3.png" | absolute_url }})

Kun kaikki klikkailu on tehty, syntyy materiaalirepositorioon pull request

![]({{ "/images/0-4.png" | absolute_url }})

Ja kun kurssihenkilökunta mergeää pull requestin, typo korjautuu materiaalista.
