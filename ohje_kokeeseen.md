---
layout: page
title: Ohjeita kokeeseen
inheader: no
permalink: /ohje_kokeeseen/
---

### Uusinta- ja erilliskokeet

Uusinta- ja erilliskoe on suoritettavissa Examinariumissa 2.1.-30.11.3025. Ilmoittautuminen erilliskokeeseen [täällä](https://examinarium.helsinki.fi/enrolments/104542?code=TKT20006_otm-2d1ad02c-83fd-4c4c-8d1b-4aa5d576da3a). Examinariumiin ilmoittautumista ennen on ilmeisesti ilmoittauduttava kokeeseen [Sisussa](https://studies.helsinki.fi/kurssit/toteutus/otm-2d1ad02c-83fd-4c4c-8d1b-4aa5d576da3a/TKT20006)

Tällä hetkellä on mahdollista ilmoittautua ainoastaan ennen 1.8. tehtävään tenttiin. Linkki syksyn ilmoittautumiselle ilmestyy kesällä.

Uusintakoe siis suoritetaan samassa koetilaisuudessa kuin erilliskoe. Jos suoritat kokeen uusintakokeena, arvostelussa oteaan huomioon syksyn kurssin aikana kertyneet pisteet. Jos teet kokeen uusintana, lähetä emailia osoitteeseen matti.luukkainen@helsinki.fi. Uusinta on mahdollista tehdä ainostaan kertaalleen.

**Myös uusintakoetta ja erilliskokeita koskevat samat ohjeet kuin kurssikoetta** (ks. alla) poislukien se, että uusinnassa ja erilliskokeissa ei ole mikään lisämateriaali käytettävissä. Koska materiaalia ei ole käytettävissä, kysymysten luonne poikkeaa hieman edellisen kolmen vuoden kurssikokeista, missä tehtävät olivat erittäin soveltavia. 

### Kurssikoe

Kurssikoe pidetään torstaina 19.12. klo 7.00-14.00 [Moodlessa](https://moodle.helsinki.fi/course/view.php?id=67825). Kokeessa on vastaamisaikaa 4 tuntia siitä hetkestä kun aloitat kokeen. Huomaa, että riippumatta siitä monelta kokeen aloitat, loppuu se klo 14.00, eli jos haluat käyttää 4h, tulee koe aloittaa viimeistään klo 10.

Kokeeseen _ei tarvitse ilmoittautua erikseen_, kurssi-ilmoittautuminen riittää. Varmista hyvissä ajoin ennen koetta, että pääset kurssin Moodleen, eli [tänne](https://moodle.helsinki.fi/course/view.php?id=67825). Olen kokeen aikana ilmassa, joten mahdollinen käyttöoikeuden lisääminen ei kokeen aikana enää onnistu.

Internet on melko vapaasti käytettävissä kokeen aikana. 

Kannattaa huomata, että koe ja sen "oikeat vastaukset" perustuvat kurssimateriaaliin. Eli vaikka löytäisit googlaamalla satunnaiselta sivulta vastauksen johonkin kysymykseen, jos se käyttää eri terminologiaa kuin kurssi, tai muuten poikkeaa radikaalisti kurssilla esitetystä, voi olla että vastaus ei paljoa pisteitä tuo.

Kurssilta on jaossa yhteensä 40 pistettä, jotka jakautuvat eri komponenttien kesken seuraavasti

- laskarit 10 pistettä
  - luentoihin liittyvät monivalintatehtävät 2 pistettä
  - viikoittaiset ohjelmointi/versionhallinta/konfigurointitehtävät 8 pistettä
- miniprojekti 11 pistettä
- koe 18 pistettä
- vierailulennoille osallistuminen 1 piste

Arvosanaan 1 riittää 20 pistettä, arvosanaan 5 tarvitaan 36 pistettä.

Läpipääsy edellyttää lisäksi miniprojektin hyväksyttyä suoritusta (tai hyväksilukua) ja **vähintään puolia kokeen pisteistä**.

### Koealue

Koealueena kurssimateriaalin osat 1-5 sekä laskarit, paitsi

- Git
- poetry
- GitHub Actions
- unittest
- Robot/Selenium

Vierailuluennot eivät kuulu koealueeseen.

Edellisten vuosien kokeita on nähtävillä vanhoilla kurssisivuilla, esim.

- [syksy 2023](/koe2023)
- [syksy 2022](/koe2022)
- [syksy 2021](/koe2021)
- [syksy 2020](/koe2020)
- [syksy 2019](/koe2019)
- [syksy 2018](https://github.com/mluukkai/Ohjelmistotuotanto2018)
- [syksy 2017](https://github.com/mluukkai/ohjelmistotuotanto2017)
- [kevät 2017](https://github.com/mluukkai/ohtu2017)
- [kevät 2016](https://github.com/mluukkai/ohtu2016)

Kokeet ovat olleet vuodesta 2020 asti Moodlessa pidettyjä.

#### Plagiointi ja ChatGTP

Huomaa, että yliopiston [plagiointiin ja vilppiin](https://studies.helsinki.fi/ohjeet/artikkeli/mita-ovat-vilppi-ja-plagiointi) liittyvät käytänteet ovat voimassa, ja niitä valvotaan erityisen tarkasti nyt kun koe on verkossa.

Eli **jos copy/pasteat** kurssimateriaalia tai jotain internetistä löydettyä tekstiä vastaukseksi, **koesuorituksesi hylätään** kokonaisuudessaan. Sama koskee kokeessa tehtyä yhteistyötä.

Laajoja kielimalleja kuten ChatGPT:tä saa kokeessa käyttää esim. vastauksen tekstiasun muokkaamiseen, vastausten generointi kielimalleilla ei kuitenkaan ole sallittua.

Jos vastaus haiskahtaa ChatGPT:llä generoidulta, käsitellään epäilyttävä vastaus ja kokeen muutkin vastaukset opiskelijan kanssa suullisesti.

